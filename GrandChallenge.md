Grand Challenge
===============

I. Informații de bază
---------------------

Grand Challenge reprezintă modalitatea prin care primii 16 jucători (momentan primii 16 în funcție de punctajele obținute pe parcurs) vor concura pentru obținerea de puncte și pentru a demonstra care dintre ei este învingătorul suprem.

Fiecare etapa presupune gruparea jucătorilor în grupe de câte 2, fiecare grupă având un set de 5 întrebări comune. Câștigătorul va avansa la etapa următoare ce se va juca după ce toți jucătorii termină de rulat etapa curentă, până când rămâne doar un singur jucător ce va fi desemnat învingătorul Grand Challenge-ului. Pe tot parcursul concursului, progresul jucătorilor va putea fi văzut de către toți ceilalți sub formă piramidală.

II. Punctarea
-------------

Starea jocului nu ar trebui modificată până la finalul Grand Challenge-ului, doar primul (sau primii 4) obținând gold. Pe parcurs punctarea ar trebui să fie cea standard de la provocări, iar în caz de egalitate să fie ales în ordine: jucătorul ce are timp mai mic de rezolvare, ce are mai multe puncte în Top curent, ce are mai multe puncte în Top provocări. În ultimă instanță se poate rula un joc de departajare (sau mai multe) între cei doi.

Grand Challenge în WoUSO (propunere Răzvan)
===========================================

Grand Challenge este o competiție care include toți participanții la WoUSO. Competiția se desfășoară în [turneu eliminatoriu](http://en.wikipedia.org/wiki/Single-elimination_tournament).

În prima zi de Grand Challenge se stabilește aleator, tabela competiției: cine va juca cu cine în prima rundă, ce câștigători vor juca în doua rundă etc.

Rundele de joc
--------------

În prima rundă vor participa 256 de jucători. Pentru selectarea celor 256 de jucători va exista o rundă de calificare. Aceasta va propune 5 întrebări de tip challenge (mai multe răspunsuri, mai multe variante), la care trebuie să se răspundă într-un interval dat. Se va sorta în ordinea punctajului și în ordinea timpilor și primii 256 de jucători vor fi admiși în prima rundă.

Vor există astfel, 8 runde:

* prima rundă: 256 de jucători, se califică 128 de jucători
* a doua rundă: 128 de jucători, se califică 128 de jucători
* a treia rundă: 64 de jucători, se califică 128 de jucători
* a patra rundă: 32 de jucători, se califică 128 de jucători
* a cincea rundă (optimi): 16 jucători, se califică 8
* a șasea rundă (sferturi): 8 jucători, se califică 4
* a șaptea rundă (semifinale): 4 jucători, se califică 2
* a opta rundă (finala): 2 jucători, se anunță învingătorul

Întrebările sunt întrebări de challenge: întrebări cu mai multe răspunsuri și variante multiple de răspuns. Durata fiecărei confruntări este de **5 minute**, dar numărul de întrebări variază funcție de rundă după formula `4 + index_runda`, astfel:

* prima rundă: 5 întrebări
* a doua rundă: 6 întrebări
* a treia rundă: 7 întrebări
* a patra rundă: 8 întrebări
* a cincea rundă: 9 întrebări
* a șasea rundă: 10 întrebări
* a șaptea rundă: 11 întrebări
* a opta rundă: 12 întrebări

Desfășurare
-----------

Primele patru runde se desfășoară fiecare în câte o zi. Ultimele patru runde se desfășoară la facultate, într-un interval precizat. Ultimele patru runde se vor desfășura pe sisteme de la facultate, fără a se permite acces la Internet (vor fi permise paginile de manual).

Fiecare rundă din primele patru trebuie rulată în intervalul **21:00-23:00** din ziua respectivă. Dacă nu se răspunde în acel interval, se acordă punctaj 0.

Câștigătorul unei confruntări este cel care obține punctajul cel mai mare. În caz de egalitate, este considerat câștigător cel care a răspuns în cel mai scurt timp.

Punctaj
-------

Cei 256 care se califică în prima rundă primesc fiecare câte 20 de puncte. Ulterior, după câștigarea unei runde se primesc următoarele puncte:

* pentru câștigarea primei runde: 50 de puncte
* pentru câștigarea celei de-a doua runde: 80 de puncte
* pentru câștigarea celei de-a treia runde: 120 de puncte
* pentru câștigarea celei de-a patra runde: 170 de puncte
* pentru câștigarea celei de-a cincea runde: 250 de puncte
* pentru câștigarea celei de-a șasea runde: 350 de puncte
* pentru câștigarea celei de-a șaptea runde: 500 de puncte
* pentru câștigarea celei de-a opta runde: 750 de puncte

După trecerea prin întreg concursul, câștigătorul Grand Challenge va obține 2290 de puncte și, mai mult ca orice, omagiile echipei WoUSO :-)
