World of USO
============

I. Informații de bază
---------------------

Un jucător poate avea la un moment dat: puncte, vrăji, bani și artefacte.

Punctele reprezintă singurul criteriu care determină ordinea în clasament, vrăjile sunt abilități speciale care îl ajută pe jucător pe o perioadă determinată de timp (în general câteva zile),  banii sunt folosiți pentru a cumpăra vrăji, iar artefactele sunt abilități speciale care îl ajută pe jucător în mod permanent.

Fiecare jucător are un level, care are importanță în timpul de rulare al unei provocări. Toți jucătorii pornesc cu level 1, urmând ca acesta să crească la atingerea anumitor punctaje. La creșterea în level, jucătorul va primi bani.

De asemenea, în joc există diferite achievement-uri, care au rolul de a  evidenția realizările jucătorului în cadrul jocului.

II. Întrebarea zilei (Question of the Day)
------------------------------------------

În fiecare zi sunt desemnate 4 întrebări, dintre care 1 este aleasă aleator pentru fiecare jucător, la care acesta poate răspunde în orice moment al zilei respective, cu mențiunea că răspunsul corect în intervalul orar 00:00-11:59 este echivalent cu obținerea a 50 puncte, iar în intervalul 12:00-23:59 cu 30 puncte. Întrebarea are multiple variante de răspuns, dintre care una singură este corectă.

III. Provocări (Challenges)
---------------------------

Provocarea este modul în care doi jucători pot concura pentru obținerea de puncte prin răspunsul la un număr de întrebări comune. O provocare constă din 5 întrebări (au pondere egală în calcularea câstigătorului) cu variante multiple și cu mai multe variante de răspuns corecte.
 
Un jucător poate lansa o singură provocare în fiecare zi însă poate să accepte oricâte, cu condiția de a nu avea active, asupra sa, vrăji de limitare a numărului de provocări. 

Costul lansării sau acceptării unei provocări este de 30 de puncte. Pentru a fi rulată, o provocare trebuie să fie acceptată. Rularea provocării trebuie realizată pe parcursul aceleiași zile. Dacă la finalul zilei, cel puțin unul dintre jucători nu a rulat provocarea, atunci aceasta este anulată, iar cele 30 de puncte puse în joc sunt returnate fiecărui jucător. O provocare poate fi rulată asincron și fiecare dintre cei doi jucători are un timp maxim propriu de rulare a provocării, dependent de level-ul său în momentul respectiv. La level 1, timpul este de 5 minute, urmând ca acesta să scadă cu 5 secunde per level. 

Câștigătorul unei provocări primește 80 de puncte (cele 60 puse în joc + 20 bonus generate de joc). Pierzătorul nu primește nimic (pierde cele 30 de puncte puse inițial în joc).

IV. Weekly Quest
----------------

Weekly Quest stimulează gândirea „out of the box”, are loc săptămânal și constă în întrebări ce trebuie parcurse succesiv. 

Rezolvarea cel puțin a unei întrebări conduce la obținerea de puncte, ce cresc odată cu numarul de întrebări rezolvate.

V. Special Quest
----------------
	
În Special Quest, jucătorii trebuie să își folosească imaginația, să își arate ambiția și să demonstreze că știu să se descurce, toate acestea săptămânal, prin finalizarea unui set de  task-uri. 

Rezolvarea task-urilor din fiecare instanță de Special Quest conduce la obținerea de bani. Pentru obținerea acestora trebuie ca întreaga echipa să rezolve task-urile.

VI. Final Quest
---------------

Quest-ul final constă în mai multe niveluri care trebuie parcurse succesiv si se desfașoară cu ajutorul unei mașini virtuale pe care rulează o distribuție de Linux. Quest-ul final cuprinde cele mai dificile task-uri și are o durată mai lungă decât celelalte quest-uri și, asa cum reiese din denumire, se desfășoară aproape de sfârșitul jocului. 

De asemenea, punctajele puse în joc sunt foarte mari.

VII. Mesaje
-----------

Platforma pune la dispoziție un modul pentru transmiterea mesajelor private. Astfel, puteți comunica mult mai ușor cu ceilalți jucători.

VIII. Altele
------------

Pentru a raporta probleme și buguri ale WoUSO, vă rugăm să folosiți issue tracker-ele din GitHub. Raportarea de bug-uri valide conduce la obținerea de bani. Informații despre cum se pot raporta bug-uri se găsesc [aici] [1].
[1] https://github.com/rosedu/wouso-content/wiki/Cum-Raportez-un-bug%3F "aici"

De asemenea, pentru a câștiga bani pentru vrăji și schimburi puteți propune întrebări pentru “Întrebarea zilei” (Question of the Day), “Provocare” (Challenge) sau “Quest”.

Pentru întrebări, discuții, observații legate de joc, vom folosi forumul WoUSO, disponibil pe cs.curs.pub.ro. Urmăriți și știrile afișate în cadrul paginii de știri a portalului  WoUSO.
